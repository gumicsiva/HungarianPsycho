<!doctype html><html class=no-js lang=en><head><meta charset=UTF-8><meta name=viewport content="width=device-width,initial-scale=1"><meta http-equiv=X-UA-Compatible content="IE=edge"><title>Számtalanul, színesen – diszkalkulia & szinesztézia - Hungarian Psycho</title>
<script>(function(e,t){e[t]=e[t].replace("no-js","js")})(document.documentElement,"className")</script><meta name=description content><meta property="og:title" content="Számtalanul, színesen – diszkalkulia & szinesztézia"><meta property="og:description" content="Milyen érzés diszkalkuliásnak lenni? Képtelen vagyok megállapítani, hogy hányan vagyunk a szobában. Ahelyett, hogy hangosan és nagyon lassan, az ujjamon kezdeném el megszámolni a vendégeimet, találomra előveszek valamennyi tányért és evőeszközt, előre sejtve, hogy majd valószínűleg utólag kell kimagyarázom a felesleget vagy a deficitet. Természetesen nem arról van szó, hogy a freudi tudattalan elfojtások jegyében hiányolnék valakit, vagy meg akarnék szabadulni a jelenlévők egy részétől – ellenkezőleg, nagyon is kedvelem őket."><meta property="og:type" content="article"><meta property="og:url" content="https://asdasdasd.github.io/blog/sz%C3%A1mtalanul-sz%C3%ADnesen--diszkalkulia--szineszt%C3%A9zia-copy/"><meta property="article:section" content="blog"><meta property="article:published_time" content="2023-03-27T11:10:00+07:00"><meta property="article:modified_time" content="2023-03-27T11:10:00+07:00"><meta itemprop=name content="Számtalanul, színesen – diszkalkulia & szinesztézia"><meta itemprop=description content="Milyen érzés diszkalkuliásnak lenni? Képtelen vagyok megállapítani, hogy hányan vagyunk a szobában. Ahelyett, hogy hangosan és nagyon lassan, az ujjamon kezdeném el megszámolni a vendégeimet, találomra előveszek valamennyi tányért és evőeszközt, előre sejtve, hogy majd valószínűleg utólag kell kimagyarázom a felesleget vagy a deficitet. Természetesen nem arról van szó, hogy a freudi tudattalan elfojtások jegyében hiányolnék valakit, vagy meg akarnék szabadulni a jelenlévők egy részétől – ellenkezőleg, nagyon is kedvelem őket."><meta itemprop=datePublished content="2023-03-27T11:10:00+07:00"><meta itemprop=dateModified content="2023-03-27T11:10:00+07:00"><meta itemprop=wordCount content="631"><meta itemprop=keywords content="HU,"><meta name=twitter:card content="summary"><meta name=twitter:title content="Számtalanul, színesen – diszkalkulia & szinesztézia"><meta name=twitter:description content="Milyen érzés diszkalkuliásnak lenni? Képtelen vagyok megállapítani, hogy hányan vagyunk a szobában. Ahelyett, hogy hangosan és nagyon lassan, az ujjamon kezdeném el megszámolni a vendégeimet, találomra előveszek valamennyi tányért és evőeszközt, előre sejtve, hogy majd valószínűleg utólag kell kimagyarázom a felesleget vagy a deficitet. Természetesen nem arról van szó, hogy a freudi tudattalan elfojtások jegyében hiányolnék valakit, vagy meg akarnék szabadulni a jelenlévők egy részétől – ellenkezőleg, nagyon is kedvelem őket."><link rel=preconnect href=https://fonts.gstatic.com crossorigin><link rel=dns-prefetch href=//fonts.googleapis.com><link rel=dns-prefetch href=//fonts.gstatic.com><link rel=stylesheet href="https://fonts.googleapis.com/css?family=Open+Sans:400,400i,700"><link rel=stylesheet href=/css/style.css><link rel=stylesheet href=/css/custom.css><link rel="shortcut icon" href=/favicon.ico></head><body class=body><div class="container container--outer"><header class=header><div class="container header__container"><div class="logo logo--mixed"><a class=logo__link href=/ title="HUNGARIAN PSYCHO" rel=home><div class="logo__item logo__imagebox"><img class=logo__img src=/images/brain.png></div><div class="logo__item logo__text"><div class=logo__title>HUNGARIAN PSYCHO</div><div class=logo__tagline>Felelőtlen ismeret– és rémhírterjesztés a lélekről</div></div></a></div><div class=divider></div></div></header><div class="wrapper flex"><div class=primary><main class=main role=main><article class=post><header class=post__header><h1 class=post__title>Számtalanul, színesen – diszkalkulia & szinesztézia</h1><div class="post__meta meta"><div class="meta__item-datetime meta__item"><svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class=meta__text datetime=2023-03-27T11:10:00+07:00>March 27, 2023</time></div><div class="meta__item-author meta__item"><svg class="meta__icon icon icon-author" width="16" height="16" viewBox="0 0 12 16"><path d="M6 1c2.2.0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class=meta__text>Buka</span></div><div class="meta__item-categories meta__item"><svg class="meta__icon icon icon-category" width="16" height="16" viewBox="0 0 16 16"><path d="m7 2 1 2h8v11H0V2z"/></svg><span class=meta__text><a class=meta__link href=/categories/konfabul%C3%A1ci%C3%B3/ rel=category>Konfabuláció</a></span></div></div></header><figure class="post__thumbnail thumbnail"><img class=thumbnail__image src=/img/dys.jpg alt="Számtalanul, színesen – diszkalkulia & szinesztézia"></figure><div class="content post__content clearfix"><h4 id=milyen-érzés-diszkalkuliásnak-lenni>Milyen érzés diszkalkuliásnak lenni?</h4><p>Képtelen vagyok megállapítani, hogy hányan vagyunk a szobában. Ahelyett, hogy hangosan és nagyon lassan, az ujjamon kezdeném el megszámolni a vendégeimet, találomra előveszek valamennyi tányért és evőeszközt, előre sejtve, hogy majd valószínűleg utólag kell kimagyarázom a felesleget vagy a deficitet. Természetesen nem arról van szó, hogy a freudi tudattalan elfojtások jegyében hiányolnék valakit, vagy meg akarnék szabadulni a jelenlévők egy részétől – ellenkezőleg, nagyon is kedvelem őket. Név szerint fel tudnám sorolni mindegyikőjüket, jó eséllyel a születésnapjaik dátumát is tudom. <em>Emberszámba</em> veszem őket, de számszerűsítésük gondot okoz.</p><p>Egy széles folyó partján állok a nyirkos éjszakában, a ködbe vesző túlpartot kémlelem, az átjutás azonban lehetetlen: hiányzik egy neurális híd, amin átsétálhatnék. Mások észrevétlenül kelnek át a saját hídjaikon, de ők nem én vagyok, és ez fájdalmasan nyilvánvaló.</p><h4 id=milyen-érzés-szinesztéziásnak-lenni>Milyen érzés szinesztéziásnak lenni?</h4><p>7 x 7 = ? Két sápadt-indigó színű tornyot látok a szürkeségben, melyek az összeadás keresztségében (mellyel kicsit jobb barátságot ápolok) egy mattfehér karóvá és egy okkersárga székké szoktak változni. Jól tudom, hogy most ez nem fog működni, mégsem tudom elengedni ezt a látomást, folyton villódzik a tudatomban.
+, X, - és / kicsik és színtelenek, ezért többnyire nehéz őket számításba venni, az intenzív színérzetek elterelik róluk a figyelmem. Hétszerhét. <em>“Képzelj el hét krumplit, s ha ez megvan, képzeld el hétszer ezt a hét krumplit”</em> – tanácsolják, én azonban egyetlen hatalmas krumplit látok, amiből makroszkopikus komplexitású csíra nő, ennek pedig már végképp semmi értelme.</p><figure class=center><img src=/x.png alt=x width=13></figure><p>Rá kellett jönnöm, hogy valószínűleg egy aritmetikai műveletekre alapvetően alkalmatlan infrastruktúrát használok számoláskor, ami egészen ötletes megoldás megfelelő mentális modulok hiányában: a “módszer” pont annyit tud, amennyi a túléléshez szükséges.</p><blockquote><p><em>8 komoran barna, 6 émelyítően sütőtökszínű, 3 arcátlanul sárga, 2 egy türkiz lombok mögött rejtőző hattyú és így tovább. Az egyes numerikus karakterek az esetemben nem számérzetet vagy számfogalmat kódolnak, hiszen ez a technológia valamilyen okból nem áll rendelkezésre a diszkalkuliás agyban (vagy csak nagyon kezdetleges, sérült formában), így egyfajta kompenzációként színhangsúlyos vizuális érzetekre vetítettem rá az egyes szimbólumokat. Ezek állandó és élénk asszociációk, melyek a kognitív behangolódás kezdeti szakaszában rögzülhettek, természetesen tudatos irányítás nélkül.</em></p></blockquote><p>Nyilvánvaló azonban, hogy ez a struktúra nem bírja a terhelést, hiszen nem skálázható. Ebben a rendszerben a számok unikális létezőkként szerepelnek, egymástól teljesen független karakterek vagy atomizált univerzumok formájában, melyeket kizárólag az esetlegesség sodor egymás mellé. A számok közötti szekvenciális és hierarchikus összefüggések nehezen átélhetőek, <strong>315</strong> és <strong>351</strong> között nincs szívbemarkoló különbség, hiszen annyi történt, hogy Egyes átállt Ötös jobb (vagy bal?) oldalára (az iránytévesztésről és orientációs nehézségekről még lesz szó). Neurotipikus embereknél – talán, bár kifejezett kérésemre is csak kevesen nyilvánultak meg a témában – a <em>már meglévő</em> intuitív számérzethez kapcsolódik a szimbólum (9), mely annak előhívására szolgál. Esetemben azonban a számvakság következtében megfordult a folyamat, magához a szimbólumhoz (9) tetszőlegesen csatolódtak a részben a szám alakja által inspirált illetve tetszőleges, komplex esztétikai benyomások, mert ez volt az akkor elérhető legoptimálisabb differenciálási mód.</p><p>Ugyanez a szinesztéziás architektúra azonban más területeken kifejezetten adaptív módon működik – az ABC színkódolt betűi a belőlük formált szavak hangzásával és gazdag jelentéstartományával karöltve olyan intenzív érzelmi élményt okoznak, ami lényegesen megkönnyíti a nyelvtanulást. Tekintve, hogy a nyelvben nincsenek klasszikus értelemben vett logikai összefüggések (a szóalakok arbitrárius módon társulnak a szemantikai egységekhez – azaz, a szó formájából nem lehet a jelentésére következtetni és vica versa), tanulásához remekül illeszkedik ez az asszociatív, összeérzékeléses kódolási módszer.</p><p>Felmerül a kérdés, hogy matemaikai ösztön hiányában, a szinesztéziás kapcsolásokon keresztül véghezvitt számolás vajon valódi számolás-e. Meglehet, hogy a szinesztéziás-diszkalkuliás semmiben sem különbözik a <a href=https://hu.frwiki.wiki/wiki/Chambre_chinoise>kínai szoba gondolatkísérletben</a> szereplő operátortól, aki nem tud kínaiul, de képes a bemeneti és kimeneti értékeket sikeresen összekötve azt a látszatot kelteni, hogy mégis.</p><figure class=center><img src=/x.png alt=x width=13></figure><h3 id=felhasznált-irodalom>Felhasznált irodalom:</h3><ul><li><a href="https://hu.wikipedia.org/wiki/Numerikus_k%C3%A9pess%C3%A9gek_idegrendszeri_alapjai#:~:text=Az%20intrapariet%C3%A1lis%20sulcus%20(IPS)%20kiemelt%20szerepe,-Az%20intrapariet%C3%A1lis%20sulcus&amp;text=Nemhum%C3%A1n%20eml%C5%91s%C3%B6kkel%20folytatott%20neurofiziol%C3%B3giai%2C%20illetve,ki%20a%20numerikus%20intelligencia%20m%C3%B6g%C3%B6tt.">&ldquo;Numerikus képességek idegrendszeri alapjai&rdquo;</a> (<em>Wikipedia</em>)</li><li>Juhász Levente Zsolt: A szinesztézia pszichológiája (<em>2005, ELTE, doktori disszertáció</em>)</li><li>Cytowic, Richard E. &ldquo;Synesthesia and mapping of subjective sensory dimensions.&rdquo; Neurology 39.6 (1989): 849-850.</li></ul></div><footer class=post__footer><div class="post__tags tags clearfix"><svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5.0 11V3C0 1.5.8.8.8.8S1.5.0 3 0h8c1.5.0 3 .6 3 .6S15 1 16 2l15 15s1 1 1 2zM7 10a3 3 0 100-6 3 3 0 000 6z"/></svg><ul class=tags__list><li class=tags__item><a class="tags__link btn" href=/tags/hu/ rel=tag>HU</a></li></ul></div></footer></article></main><div class="authorbox clearfix"><figure class=authorbox__avatar><img alt="Buka avatar" src=/img/avatar2.jpg class=avatar height=90 width=90></figure><div class=authorbox__header><span class=authorbox__name>About Buka</span></div><div class=authorbox__description>Két fontos kérdéssel állok bárkihez, aki közelít: mit akar ez tőlem és mit takar előlem? A másik ember koponyája biokémiai feketedoboz; zsírral, rostokkal és szövefolyadékkal kipárnázott neuronok titkos összeesküvésének páholya. Az indítékok jóformán kipuhatolhatatlanok.</div></div><nav class="pager flex"><div class="pager__item pager__item--prev"><a class=pager__link href=/blog/ami-meger%C5%91s%C3%ADt-az-meg-is-%C3%B6lhet/ rel=prev><span class=pager__subtitle>«&#8201;Previous</span><p class=pager__title>Ami megerősít, az meg is ölhet</p></a></div><div class="pager__item pager__item--next"><a class=pager__link href=/blog/tudat%C3%A1llapotok-cig%C3%A1nyl%C3%A1nya/ rel=next><span class=pager__subtitle>Next&#8201;»</span><p class=pager__title>Tudatállapotok cigánylánya</p></a></div></nav></div></div><footer class=footer><div class="container footer__container flex"><div class=footer__copyright>&copy; 2024 Buka.
<span class=footer__copyright-credits>Generated with <a href=https://gohugo.io/ rel="nofollow noopener" target=_blank>Hugo</a> and <a href=https://github.com/Vimux/Mainroad/ rel="nofollow noopener" target=_blank>Mainroad</a> theme.</span></div></div></footer></div><script async defer src=/js/menu.js></script><script src=/js/custom.js></script><script src="https://cdnjs.cloudflare.com/ajax/libs/mathjax/2.7.6/MathJax.js?config=TeX-AMS-MML_HTMLorMML" async></script></body></html>