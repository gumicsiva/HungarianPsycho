<!doctype html><html class=no-js lang=en><head><meta charset=utf-8><meta name=viewport content="width=device-width,initial-scale=1"><meta http-equiv=x-ua-compatible content="IE=edge"><title>Folie à deux – egymásba nyíló tudatok - Hungarian Psycho</title><script>(function(e,t){e[t]=e[t].replace("no-js","js")})(document.documentElement,"className")</script><meta name=description content><meta property="og:title" content="Folie à deux – egymásba nyíló tudatok"><meta property="og:description" content="A folie à deux (madness of two; kettő őrülete, másnéven osztott pszichózis) egy ritka, de évszázadok óta ismert pszichiátriai kórkép, melynek során két egymással szoros kapcsolatban lévő, de a külvilágtól valamelyest elszigetelten élő ember tudatában közel azonos szinten és nagyon hasonló motívumokkal jelentkezik egyazon patológiás elváltozás (elsősorban pszichotikus zavarok formájában, jellemzően paranoid vagy szomatoform jelleggel).
Kettőn nem áll meg a vásár – folie á trois, quatre, cinq – megtanulhatunk franciául számolni, vagy egy kecses mozdulattal átugorhatjuk ezt a problémát, és gyorsabban eljuthatunk a folie en masse fogalmáig (ez már a tömeg őrülete)."><meta property="og:type" content="article"><meta property="og:url" content="https://asdasdasd.github.io/blog/folie-a-deux/"><meta property="article:section" content="blog"><meta property="article:published_time" content="2022-12-10T21:10:00+07:00"><meta property="article:modified_time" content="2022-12-10T21:10:00+07:00"><meta itemprop=name content="Folie à deux – egymásba nyíló tudatok"><meta itemprop=description content="A folie à deux (madness of two; kettő őrülete, másnéven osztott pszichózis) egy ritka, de évszázadok óta ismert pszichiátriai kórkép, melynek során két egymással szoros kapcsolatban lévő, de a külvilágtól valamelyest elszigetelten élő ember tudatában közel azonos szinten és nagyon hasonló motívumokkal jelentkezik egyazon patológiás elváltozás (elsősorban pszichotikus zavarok formájában, jellemzően paranoid vagy szomatoform jelleggel).
Kettőn nem áll meg a vásár – folie á trois, quatre, cinq – megtanulhatunk franciául számolni, vagy egy kecses mozdulattal átugorhatjuk ezt a problémát, és gyorsabban eljuthatunk a folie en masse fogalmáig (ez már a tömeg őrülete)."><meta itemprop=datePublished content="2022-12-10T21:10:00+07:00"><meta itemprop=dateModified content="2022-12-10T21:10:00+07:00"><meta itemprop=wordCount content="792"><meta itemprop=keywords content="HU,"><meta name=twitter:card content="summary"><meta name=twitter:title content="Folie à deux – egymásba nyíló tudatok"><meta name=twitter:description content="A folie à deux (madness of two; kettő őrülete, másnéven osztott pszichózis) egy ritka, de évszázadok óta ismert pszichiátriai kórkép, melynek során két egymással szoros kapcsolatban lévő, de a külvilágtól valamelyest elszigetelten élő ember tudatában közel azonos szinten és nagyon hasonló motívumokkal jelentkezik egyazon patológiás elváltozás (elsősorban pszichotikus zavarok formájában, jellemzően paranoid vagy szomatoform jelleggel).
Kettőn nem áll meg a vásár – folie á trois, quatre, cinq – megtanulhatunk franciául számolni, vagy egy kecses mozdulattal átugorhatjuk ezt a problémát, és gyorsabban eljuthatunk a folie en masse fogalmáig (ez már a tömeg őrülete)."><link rel=preconnect href=https://fonts.gstatic.com crossorigin><link rel=dns-prefetch href=//fonts.googleapis.com><link rel=dns-prefetch href=//fonts.gstatic.com><link rel=stylesheet href="https://fonts.googleapis.com/css?family=Open+Sans:400,400i,700"><link rel=stylesheet href=/css/style.css><link rel=stylesheet href=/css/custom.css><link rel="shortcut icon" href=/favicon.ico></head><body class=body><div class="container container--outer"><header class=header><div class="container header__container"><div class="logo logo--mixed"><a class=logo__link href=/ title="HUNGARIAN PSYCHO" rel=home><div class="logo__item logo__imagebox"><img class=logo__img src=/images/brain.png></div><div class="logo__item logo__text"><div class=logo__title>HUNGARIAN PSYCHO</div><div class=logo__tagline>Felelőtlen ismeret– és rémhírterjesztés a lélekről</div></div></a></div><div class=divider></div></div></header><div class="wrapper flex"><div class=primary><main class=main role=main><article class=post><header class=post__header><h1 class=post__title>Folie à deux – egymásba nyíló tudatok</h1><div class="post__meta meta"><div class="meta__item-datetime meta__item"><svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class=meta__text datetime=2022-12-10T21:10:00+07:00>December 10, 2022</time></div><div class="meta__item-author meta__item"><svg class="meta__icon icon icon-author" width="16" height="16" viewBox="0 0 12 16"><path d="M6 1c2.2.0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class=meta__text>Buka</span></div><div class="meta__item-categories meta__item"><svg class="meta__icon icon icon-category" width="16" height="16" viewBox="0 0 16 16"><path d="m7 2 1 2h8v11H0V2z"/></svg><span class=meta__text><a class=meta__link href=/categories/r%C3%A9mh%C3%ADrterjeszt%C3%A9s/ rel=category>Rémhírterjesztés</a></span></div></div></header><figure class="post__thumbnail thumbnail"><img class=thumbnail__image src=/img/folie.png alt="Folie à deux – egymásba nyíló tudatok"></figure><div class="content post__content clearfix"><p>A folie à deux (madness of two; kettő őrülete, másnéven osztott pszichózis) egy ritka, de évszázadok óta ismert pszichiátriai kórkép, melynek során két egymással szoros kapcsolatban lévő, de a külvilágtól valamelyest elszigetelten élő ember tudatában közel azonos szinten és nagyon hasonló motívumokkal jelentkezik egyazon patológiás elváltozás (elsősorban pszichotikus zavarok formájában, jellemzően paranoid vagy szomatoform jelleggel).</p><p>Kettőn nem áll meg a vásár – <em>folie á trois, quatre, cinq</em> – megtanulhatunk franciául számolni, vagy egy kecses mozdulattal átugorhatjuk ezt a problémát, és gyorsabban eljuthatunk a folie en masse fogalmáig (ez már a tömeg őrülete).</p><p><strong>Egy szimplai irodai hangulattapadástól</strong> <em>(hitvány elmeállapotban érkezett munkahelyére a domináns személyiségű középvezető, melynek következtében futótűz-szerűen terjedt a cégnél a maró gúnnyal és sértődött ajtócsapkodással fertőző rosszkedv, romba döntve minden, az aznap elviselhetőségével szemben támasztott illúziót)</em> <strong>kultúra-specifikus, babonás hiedelemvilágtól terhelt pszichogenikus járványokon át</strong> <em>(jellemzően délkelet-ázsiai és egyéb távolkeleti régiók lakosságát érintő, a genitáliák rohamos zsugorodását elhitető hallucinációkkal, az ahhoz kapcsolódó intenzív szorongással és bizarr viselkedéssel járó tömeghisztéria, melyet <a href=https://hu.wikipedia.org/wiki/Koro_(betegs%C3%A9g)>koro</a> néven ismerünk)</em> <strong>a feszült és paranoid politikai milliőkben megszülető furcsa tünetekig bezárólag sok minden tartozhat ide</strong> <em>(Havana városában, az Egyesült Államok nagykövetségén 2017-ben több diplomata is rosszullétre, hányingerre, memóriazavarra panaszkodott, melyet különös hangélmények kísértek – mivel azonban sem ártó szellemekről, sem töpörödő péniszekről nem ejtettek szót, az illetékes hatóságok hitelt adtak a beszámolóiknak. Eleinte alacsony frekvenciájú, irányított akusztikus fegyverek jelenlétére gyanakodtak, ám később felmerült a kollektív pszichoszomatikus láncreakció eshetősége, melyben a környéken igencsak elterjedt és idegen fül számára nem evilági hangokat produkáló banántücsök felelőssége is felmerült)</em><strong>.</strong></p><p>A szomszédos tudatmezők egymásra gyakorolt hatásának evolúciós szükségessége nem vitatható. Biológiailag arra lettünk konfigurálva, hogy a körülöttünk levőkkel szinte önkéntelenül szinkronba kerüljünk – feromonok által informálódva, tükör-neuronokon keresztül empatizálva, hormonok és neurotranszmitterek által ösztönözve. Az adaptív összhang megtalálása az egyén és a közösség túlélésének záloga. Ennek megfelelően akik valami miatt nem hangolódnak rá sikeresen a körülöttük lévőkre – melynek szerteágazó genetikai, neurológiai, kulturális vagy személyiségbeli okai lehetnek – azok végső soron rengeteg lehetőségtől esnek el, életminőségük komoly mértékben sérül, szélsőséges esetben kilökődnek a társadalom szervezetéből.</p><p>A pszichés szinkronizálódási képességek funkciós zavarainak fontossága könnyen belátható, túlműködésének veszélyeiről mégis kevés szó esik.</p><blockquote><p><em>„A diszharmónia-tűrés képességének hiánya rabszolgákká tesz minket.”</em>
(Meredith Localhost)</p></blockquote><h3 id=s-h-aki-halott>S. H., aki halott</h3><p>A 48 éves családfő meggyőződése, hogy ő már nem él – talán ezért nem fizeti a villanyszámlákat egy ideje, és ezért érzi és érezteti maga körül mindenkivel, hogy nincs vesztenivalója. Nem segít a helyzeten, hogy fegyvert tart magánál, és birtokán gyakoriak az összetűzések. A hatóságokkal és hivatalos szervekkel permanens küzdelemben áll, aggresszív kirohanásokkal és groteszk módon fogalmazott levelekkel kommunikál, melyek részleges betekintést engednek üldöztetéses téveszmevilágába. Azon világba, melynek szerves együtthatói – a család tagjai – eltérő mértékben ugyan, de az apa által gerjesztett paranoid narratívára rezonálnak, az intellektuális ellenállás nyílt jelei nélkül. 23 éves lánya vehemenciában és erőszakosságban apját felülmúló módon reprezentálja a családi <a href="https://hu.wikipedia.org/wiki/Doxazma#:~:text=A%20doxazma%20(t%C3%A9veszme%2C%20t%C3%A9ves%20eszme,igazs%C3%A1g%C3%A1hoz%20az%20egy%C3%A9n%20makacsul%20ragaszkodik.)">doxazmát</a>, a hatóságilag elrendelt gyógykezelés szükségessége így rá is kiterjed. Az illető többi gyermekében és feleségében a valósághajlítás készségének (és kényszerének) magas szintű jelenléte figyelhető meg – azonban a szétválasztást követően a gyengébb pszichés kontaminációt mutató családtagok tünetei szinte azonnal enyhülnek.*</p><p>Felmerül a kérdés, hogy ebben a rendszerben mi lehet a sorsa annak a szereplőnek, aki a család izoláltságának s az egyén esetleges genetikai prediszponáltságának ellenére képes és hajlandó a másik – a domináns személy – tudatával való konfrontálódásra. Ez vélhetően nem kockázattól mentes lépés, ám milyen árat fizethetünk a másik úton elindulva? A meghasonulás előnyei nem is kérdésesek: az adott struktúrába való ösztönszerű betagozódás mentesíti az illetőt a konfliktusokkal járó felelősségvállalás nyomása alól, ezzel rövid távon pszichés stresszt spórolva meg – hosszú távon azonban azonban saját autonómiájának és cselekvőképességének erodálódását okozva.</p><h3 id=korrekció-nélküli-véleménybuborékok>Korrekció nélküli véleménybuborékok</h3><p>A pszichózis az egyén tudatának határainál nem áll meg, azokat nem tiszteli és még csak nem is ismeri. Számonkérhetetlenül nyomul előre, forró lávaként gyűrve maga alá az egyén által előzetesen felépített valóságmodelleket. Nem állítja meg semmi, ha a fogadó felet gyermekkortól a feltétlen idomulásra kondicionálták, mind a családi, mind az iskolai környezetben. Elsősorban a felnőttek világának kényelmét szolgálja ez a gyakorlat: a nemet mondani képtelen, kritikus gondolkodástól megfosztott gyerekemberek irányítása lényegesen könnyebb feladat, mint ha a világgal folyamatosan egyezkedő, abban saját maguknak teret követelő, önérzetes individuumok lennének.
Fenti példánk nem csak a diagnosztizálhatóan irracionális valóságértelmezések terjedésének működését írja le, hanem a konszenzus-valóságba jobban illeszkedő memetikus tartalmak átadásának folyamatát is (úgy mint vallásos és ideológiai hiedelmek, társadalmi sztereotípiák és egyéb gondolati automatizmusok).</p><p>Az elfogadás és a valahová tartozás élménye (jobb híján illúziója) iránti ácsingózás gyakran felülírja akár a saját empirikus, érzékszervi benyomások útján szerzett tapasztalatainkat is, mely akár az egyéni valóságészlelés zavarához is vezethet, de a korrekció nélküli véleménybuborékok fenntartásához egyértelműen hozzájárul.</p><hr><h4 id=felhasznált-irodalom>Felhasznált irodalom</h4><p>David Enoch, Basant K. Puri, Hadrian Ball: Uncommon Psychiatric Syndromes (5th edition, 2020)</p><ul><li><em>Chapter 9/ Case 5</em></li></ul><p>Dinesh Bhugra, Gin S. Malhi: Troublesome Disguises – Managing Challenging Disorders in Psychiatry (2014)</p></div><footer class=post__footer><div class="post__tags tags clearfix"><svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5.0 11V3C0 1.5.8.8.8.8S1.5.0 3 0h8c1.5.0 3 .6 3 .6S15 1 16 2l15 15s1 1 1 2zM7 10a3 3 0 100-6 3 3 0 000 6z"/></svg><ul class=tags__list><li class=tags__item><a class="tags__link btn" href=/tags/hu/ rel=tag>HU</a></li></ul></div></footer></article></main><div class="authorbox clearfix"><figure class=authorbox__avatar><img alt="Buka avatar" src=/img/avatar2.jpg class=avatar height=90 width=90></figure><div class=authorbox__header><span class=authorbox__name>About Buka</span></div><div class=authorbox__description>Két fontos kérdéssel állok bárkihez, aki közelít: mit akar ez tőlem és mit takar előlem? A másik ember koponyája biokémiai feketedoboz; zsírral, rostokkal és szövefolyadékkal kipárnázott neuronok titkos összeesküvésének páholya. Az indítékok jóformán kipuhatolhatatlanok.</div></div><nav class="pager flex"><div class="pager__item pager__item--prev"><a class=pager__link href=/blog/el-nem-temetett-trag%C3%A9di%C3%A1ink-zombi-apokalipszise-elevenen-fog-felfalni-minket/ rel=prev><span class=pager__subtitle>«&#8201;Previous</span><p class=pager__title>El nem temetett tragédiáink zombi-apokalipszise elevenen fog felfalni minket</p></a></div></nav></div></div><footer class=footer><div class="container footer__container flex"><div class=footer__copyright>&copy; 2022 Buka.
<span class=footer__copyright-credits>Generated with <a href=https://gohugo.io/ rel="nofollow noopener" target=_blank>Hugo</a> and <a href=https://github.com/Vimux/Mainroad/ rel="nofollow noopener" target=_blank>Mainroad</a> theme.</span></div></div></footer></div><script async defer src=/js/menu.js></script>
<script src=/js/custom.js></script>
<script src="https://cdnjs.cloudflare.com/ajax/libs/mathjax/2.7.6/MathJax.js?config=TeX-AMS-MML_HTMLorMML" async></script></body></html>